# sEP8 - Simple Educational Processor 8 bit

Il processore sEP8 è un semplice processore a 8 bit, descritto nel libro [Dalle porte AND OR NOT al sistema calcolatore](http://www.edizioniets.com/scheda.asp?n=9788846743114) del prof. Paolo Corsini e utilizzato nel corso di Reti Logiche del Corso di Laurea in Ingegneria Informatica per presentare i meccanismi fondamentali di un processore e la realizzazione dello stesso in hardware tramite il linguaggio Verilog.
Oltre che a questi scopi didattici, è anche una buona base di partenza per esplorare architetture di processori e le loro implementazioni in hardware.

In questo repository presentiamo progetti di studenti basati su tale architettura, che possono essere a loro volta punto di partenza per ulteriori lavori.

## Attribuzione

Il codice attualmente presente in questo branch è frutto del lavoro di [Nicola Ramacciotti](https://github.com/nicorama06) nell'ambito della sua Tesi di Laurea in Ingegneria Informatica, dal titolo "*Design e implementazione di un ambiente di simulazione e testing in Verilog per il processore sEP8*".

## Tesi

Siamo disponibili a seguire tesi triennali sull'argomento.

Per ulteriori informazioni vedere [la pagina del prof. Giovanni Stea](http://docenti.ing.unipi.it/~a080368/Teaching/Tesi.html) o contattarci direttamente.